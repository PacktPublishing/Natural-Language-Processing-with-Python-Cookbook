de bijbel is ontzettend populair en een inspiratiebron voor veel mensen . vooral de mysterieuze en paranormale aspecten van dit boek interesseren veel mensen . daarom maken ook veel schrijvers gretig gebruik van dit boek , zoals te zien is in " the devil's advocate " , the excorcist en " seven " . nu is er ook " fallen " , een horrorfilm waarin het kwaad vele vormen aanneemt . en dan bedoel ik ook véle vormen . het is john hobbes ( denzel washington ) samen met z'n maat jonesy ( john goodman ) eindelijk gelukt om edgar reese ( elias koteas ) achter de tralies te krijgen . reese , een gestoorde seriemoordenaar , wordt zo snel mogelijk in de gaskamer gezet om voor z'n daden te boeten . in de laatste minuten van z'n leven prevelt hij opeens vreemde zinnen in oud-aramees . en dat is onmogelijk , want die taal is al duizenden jaren oud en wordt nu alleen maar door een paar primitieve stammen gebruikt . nadat reese gestorven is , wilt hobbes de draad van z'n leven weer oppakken . helaas imiteert iemand de stijl van reese en er vallen dus weer veel doden . het valt hobbes op dat de dader zinnen op de muur schrijft die alleen begrijpelijk zijn voor hobbes . later komt hij erachter dat het geen 'copycat' is , maar reese zelf , die steeds andere gedaanten aanneemt om zo ongemerkt te ontsnappen . hobbes gaat op onderzoek uit en roept de hulp in van gretta milano , de dochter van lou milano . lou milano was een politie-agent die met dezelfde dingen te kampen had en al snel daarna zelfmoord pleegde . gretta milano , een gelovige , legt aan hem uit dat er een gevallen engel aan het werk is . deze engel is azazel , die wraak wilt nemen op hobbes en daarom hem , z'n vrienden en z'n familieleden teistert . hobbes is hier niet blij mee en gaat op jacht . dit wordt nog erg moeilijk voor hem , want door aanraking kan azazel van gastlichaam verwisselen . " fallen " ziet er visueel gezien prachtig uit en regisseur gregory hoblit maakt , net als david fincher bij " seven " , veel gebruik van regen en donkere beelden om de film een realistisch tintje te geven . helaas is het verhaal , hoe boeiend het ook mag zijn , nogal ongeloofwaardig uitgewerkt en er zitten ook een paar gaten in . maar goed , dat mag de pret niet drukken . denzel washington draagt een steentje bij aan de kwaliteit en daardoor is " fallen " nog een vermakelijke film geworden . 
